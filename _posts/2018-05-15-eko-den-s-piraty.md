---
layout: blog
category: CLANKY
title: 'Piráti obsadili břeh kroměřížského „moře“'
date: 2018-05-15T09:06:00.032Z
author: Linda Matušková
authorId: linda.matuskova
image: assets/img/posts/ekoden.jpg
tags: 'Kroměříž pirati bagrak ekoden akce detsky den'
---

V sobotu 12. května se jinak poklidné vody kroměřížského „moře“ Bágráku rozvířily radostným čvachtáním dětských nožek, házením kamínků a nakonec i koupáním otužilců. Piráti Kroměříž na místní loděnici uspořádali „Den zábavy a vzdělání v ekologii pro děti – EKO DEN S PIRÁTY“.

Pro téměř 200 účastníků akce byly připraveny zapeklité úkoly, vzdělávací koutky, tvořivé dílničky, malování na obličej, pirátská skákací loď, fotokoutek… a jak to tak u Pirátů bývá, nesmělo chybět ani dobré jídlo a pití. Zatímco velcí se s chutí zastavili u našeho grilu a svlažili hrdlo vychlazeným mokem, malí se pobavili nad úkoly, přiučili se něčemu z ekologie, zdravovědy, dozvěděli se o zero waste způsobu života. Spokojené děti odcházely s úsměvem, maminky a tatínci odpočatí a vyslunění.

A my se na vás všechny už moc těšíme na naší další akci pro děti BUĎ PIRÁT, ALE NE SILNIC!, tentokrát zaměřenou na dopravní výchovu. Bude se konat 27. května na dopravním hřišti v Kroměříži.

Nebo třeba hned v pátek 18. května od 17:30, kdy budeme uklízet Kroměříž. Po úklidu Bágráku, kde jsme v dubnu nasbírali celých 32 pytlů odpadu a haraburdí, se tentokrát vrhneme plnou parou na sídliště Slovan v okolí bývalé Billy. 

Pojďte se s námi trochu protáhnout a udělat dobrou věc ;-)

