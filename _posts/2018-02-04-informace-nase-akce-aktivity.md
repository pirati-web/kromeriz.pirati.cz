---
layout: blog
category: CLANKY
title: 'Informace o našich akcích a aktivitách - Únor 2018'
date: 2018-02-04T12:06:00.032Z
author: Josef Kvasnička
authorId: josef.kvasnicka
image: /assets/img/posts/mskm1.jpg
tags: 'Kroměříž radnice volby-2018 akce informace'
---
Slíbili jsme vás pravidelně informovat o našich akcích a aktivitách. 

Ve čtvrtek 3. 2. 2018 jsme pro veřejnost uspořádali setkání „Na dvě orosená s poslancem Františkem Elfmarkem“. Prostory nám poskytla místní restaurace Myslivna.
Franta je za Pirátskou stranu jediným poslancem za Zlínský kraj, přijel se osobně seznámit se členy místního sdružení a představit se veřejnosti. Měl krátký proslov o tom, jak to v Poslanecké sněmovně vůbec funguje, na čem konkrétně pracuje. Odpovídal na mnoho otázek přítomných. Některé otázky byly Frantovy zaslány už předem, aby měl čas se na ně připravit, najít si potřebné informace apod., jiné přišly „bez přípravy“, a to i od osob s evidentně zcela jiným politickým názorem. Otázek bylo mnoho, čas rychle plynul a my se shodli, že by nebylo od věci pořádat taková setkání častěji, třeba i pravidelně.

Ještě před debatou s poslancem proběhlo pravidelné veřejné setkání, na kterém se představili noví členové strany. Tohoto setkání se zúčastnili i neoficiální příznivci strany, dva přijeli dokonce až z Brna.

A na čem zrovna pracujeme? Sestavujeme finální podobu kandidátky do komunálních voleb, kterou chceme co nejdříve zveřejnit. Zaměstnává nás také nadcházející pirátská ekologická akce, zaregistrovali jsme se také na akci „Ukliďme Česko“, která se bude konat 7. dubna 2018. 
Přijďte s námi udělat dobrou věc! Všechny vás zveme, rádi vás uvidíme!


- - -
