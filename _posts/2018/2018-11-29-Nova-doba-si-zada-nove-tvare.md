---
layout: post
category: CLANKY
title: 'Nová doba si žádá nových tváří'
date: 2018-11-29
author: Linda Matušková
authorId: linda.matuskova
image: posts/pirati_radnice.jpg
tags: 
- Kroměříž
- volby-2018
- pirati-na-radnici
- predsednictvo
---

Těm, kteří pravidelně nebo příležitostně navštěvují pirátské Fórum jistě neuniklo, že po komunálních volbách rezignovalo předsednictvo místního sdružení Piráti Kroměříž. Nepřejícné škarohlídy však nepotěšíme – nerozpadáme se 🙂 

Je už takovým dobrým pirátským zvykem, že se s každou větší změnou (kterou pro nás velmi dobrý výsledek v komunálních volbách zajisté je) koná revolba předsednictva. Ta má zajistit, aby členové měli možnost zvážit své ne/angažování se v předsednictvu, své časové a jiné možnosti.

Po revolbě, ve které své místo předsedy kroměřížských Pirátů obhájil Vratislav Krejčíř, se obměnily tváře místních místopředsedů. 1. místopředsedou se stal Jakub Zach, 2. místopředsedou Jaroslav Takáč, 3. místopředsedou Filip Matuška a 4. místopředsedou Martin Látal.

Kroměřížské Piráty nyní čeká poměrně náročné období, chystáme se realizovat mnohé záměry a plány. Přejeme tedy novému předsednictvu hodně sil do dní budoucích!
