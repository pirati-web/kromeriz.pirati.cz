---
layout: post
category: CLANKY
title: 'Představení kandidátů pro komunální volby 2018 - Jana Knapková'
date: 2018-08-24T04:44:00.032Z
author: Vratislav Krejčíř
authorId: vratislav.krejcir
image: posts/jana_knapkova_web.jpg
tags: 
- Kroměříž
- pirati
- radnice
- volby 
- kandidatka

important: true
---

Jmenuji se Jana Knapková a již 60 let žiji v Kroměříži. 25 let jsem pracovala ve státní správě a samosprávě v oblastech kultury, cestovního ruchu, regionálního rozvoje, podílela jsem se na kampaních v rámci projektu Zdravé město. Díky tomu dobře vím, jak bylo mnohdy obtížné povzbudit veřejnost ke smysluplné a naplňující aktivitě.

Piráti vše nabízejí na “stříbrném podnose”. Jako matce dvou dětí je mi velmi sympatické, že na všechny akce i schůzky berou svou “drobotinu” a tato setkání tak probíhají v příjemné, přitom stále velmi profesionální, atmosféře napříč generacemi.

Za Piráty kandiduji, protože bych ráda svými zkušenostmi podpořila pirátské aktivity. Piráti mají v programu zjednodušení byrokracie, přátelštější přístup radnice k občanům města. Jsou otevřeni různým sportovním, kulturním a vzdělávacím akcím, které se podílejí na zvýšení kvality života nás všech. V popředí zájmu Pirátů je také spolupráce s neziskovým sektorem tak, aby se cesty přestaly křížit a spíše našly společný směr.
