---
layout: post
category: CLANKY
title: 'Představení kandidátů pro komunální volby 2018 - Petr Stoklasa'
date: 2018-08-06T04:44:00.032Z
author: Vratislav Krejčíř
authorId: vratislav.krejcir
image: posts/petr_stoklasa_web.jpg
tags: 
- Kroměříž
- pirati
- radnice 
- volby
- kandidatka

important: true
---

Jmenuji se Petr Stoklasa, je mi 38 let a jsem Kroměřížák. Vystudoval jsem obor zdravotnický záchranář a 8 let jsem se této práci věnoval na ZZS Kroměříž. Zlákalo mě však podnikání a začal jsem cestovat napříč celou naší zemí, pomáhal jsem obcím, městům, firmám orientovat se v oblasti energetiky, aukcí a výběrových řízení. Díky častému setkávání se a nepřetržité komunikaci se zastupiteli menších i větších měst jsem získal přehled ve fungování úřadů a v jejich procesech. V posledních letech jsem se vrátil k mé srdeční záležitosti, zdravotnictví, teď už ovšem v pozici obchodníka.

Proč kandiduji do městského zastupitelstva v Kroměříži? S malými přestávkami zde žiji celý svůj život. Mám tady svou rodinu, kamarády, přátele. Město mi dalo spoustu zážitků a zkušeností a já bych tak rád nejen vrátil městu vše, čím mě obohatilo, ale chci udělat město ještě krásnější. Ať už po stránce jeho čistoty, bezpečnosti, ale třeba i v oblasti jeho kultury. Chci se zasadit o rovné podnikatelské prostředí pro současné i nově vznikající podnikatelské subjekty. Na všem jsme již s kolegy, kamarády z MS Kroměříž začali pracovat, a jsem rád, že už teď jsou za námi vidět první úspěchy.
