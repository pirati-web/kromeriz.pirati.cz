---
layout: post
category: CLANKY
title: 'Piráti si v Kroměříži zvolili nové předsednictvo'
date: 2020-11-24
author: Jaromír Horký
authorId: jaromir.horky
image: posts/kromerizpohled.jpg
tags: 
- jakub-zach
- vratislav-krejcir
- petr-stoklasa
- kromeriz
---

Kroměřížské místní sdružení si zvolilo nové předsednictvo. Předsedou se stal krajský zastupitel Jakub Zach. Prvním místopředsedou by zvolen místostarosta města Kroměříž a krajský předseda Vratislav Krejčíř a druhým místopředsedou je kroměřížský zastupitel Petr Stoklasa. Hlavním cílem nového předsednictva bude rozšířit řady členů, vytvořit nové sdružení v Holešově a upevnit si voličskou základnu v celém regionu.

Místní sdružení Pirátů v Kroměříži si po volbám zvolilo nové předsednictvo. Předsedou se, stal nový krajský zastupitel a předseda dopravního výboru Jakub Zach. Ten si dal za cíl vytvořit schopný a početný tým lidí, kteří budou připraveni na nadcházející komunální volby v celém regionu a upevní tak voličskou základnu. *„Mým cílem je vytvořit tým lidí, který bude připravený na sestavení komunálních kandidátek v regionu. Zároveň chci pořádat volnočasové aktivity pro veřejnost a být s nimi stále v kontaktu,“* shrnuje Jakub Zach. Piráti jsou v Kroměříži momentálně ve vedení města. *„Věřím, že se nám do příštích voleb podaří dostat více Pirátů do zastupitelstva a to platí také o Holešově, kde doposud Piráti nejsou,“* doplňuje nový předseda místního sdružení.

S vyjádřením Jakuba Zacha souhlasí i nově zvolení místopředsedové Vratislav Krejčíř a Petr Stoklasa. Oba se shodují v tom, že by Piráti již v příštích komunálních volbách mohli značně posílit v celém regionu. Celé nové předsednictvo chce posílit již nyní kompaktní tým, založený nejen na členech, ale také v rámci jednotlivých expertních týmů vytvořit tým odborníků, kteří budou pomáhat s tvořením programu a sebeprezentací strany ve městě.

*„Novému předsednictvu přeji hodně štěstí a věřím, že se Pirátům podaří růst i nadále, výsledek v krajských volbách tomu totiž nasvědčuje. Jsem rád, že nás lidé vnímají a oceňují naši práci, která probíhá i mimo volební kampaň,“* ukončil krajský předseda Vratislav Krejčíř.
