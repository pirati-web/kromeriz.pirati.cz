---
layout: blog
category: CLANKY
title: 'Poslaneckou sněmovnou to začalo, teď Piráti útočí na kroměřížskou radnici!'
date: 2018-01-10T12:06:00.032Z
author: Vratislav Krejčíř
authorId: vratislav.krejcir
image: /assets/img/posts/mskm1.jpg
tags: 'Kroměříž radnice volby-2018'
---
Po měsících tvrdé dřiny se kroměřížští Piráti konečně stali oficiálním místním sdružením – MS Piráti Kroměříž! A co vám budeme povídat, je to vymodlené a dlouho očekávané dítě :) Abychom dostáli zásadám České pirátské strany, veškeré informace, naše aktivity, zápisy ze schůzí, průběh přijímání nových členů – prostě všechno, co by vás mohlo (a mělo) zajímat, najdete na Pirátském fóru (https://forum.pirati.cz/kromeriz-f892/).

Co od kroměřížských Pirátů můžete čekat? Angažovanost nejen v místní politice, ale také v běžném životě obyvatel našeho krásného města.

- Připravujeme pro vás mnoho zajímavých akcí, o kterých vás budeme průběžně informovat na našem facebookovém profilu https://www.facebook.com/piratikromeriz/ a webu https://kromeriz.pirati.cz . Na těchto akcích si nejen užijete spoustu zábavy, příjemně strávíte volný čas, získáte nové poznatky, dovednosti, potkáte nové lidi. Budete na nich moci také komunikovat přímo s námi. Podělit se o problémy a starosti obyvatel Kroměříže, podněty ke zlepšení života ve městě… Váš názor nás zajímá a vaše podněty nebereme na lehkou váhu!

- Budeme se účastnit veřejných jednání na radnici, budeme klást zastupitelstvu otázky, možná i nepříjemné, a trvat na uspokojivých odpovědích.

- Chceme se zaměřit na řešení ekologických problémů Kroměříže, např. na „černé skládky“ v okolí našeho města, které z našeho pohledu nejsou uspokojivě řešeny.

- Budeme kandidovat v komunálních volbách, sestavíme vlastní kandidátku z místních osobností a známých tváří. Nad listinou se zamyslíme tak, aby pokryla klíčové oblasti života města. Pomůžete nám trochu omladit naši radnici?

- V souladu s jedním z hlavních bodů Pirátského programu požadujeme zcela otevřenou a transparentní obecní správu.

- Chceme zdravou, čistou a bezpečnou Kroměříž!

- - -
