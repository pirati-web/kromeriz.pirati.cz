---
layout: blog
category: CLANKY
title: 'Piráti v Kroměříži odmítají prodloužení Baťova kanálu'
date: 2020-02-19
author: Jaromír Horký
authorId: jaromir.horky
image: /assets/img/posts/batuvkanal.jpeg
tags: 'zlinsky-kraj radnice batuv-kanal vratislav-krejcir'
---

Ve čtvrtek 20. února budou zastupitelé Kroměříže projednávat memorandum o prodloužení Baťova kanálu. Názory koalice nejsou sjednocené, o čemž nasvědčuje i hlasování radních v poměru 5:4 pro kanál. Piráti v Kroměříži tento záměr podpořit nemohou, neboť cítí, že je to pouhý předstupeň pro schválení megalomanského vodního koridoru Dunaj-Odra-Labe. 

**„Překopávat vodní toky kvůli turismu vnímáme jako hloupost. Naštěstí však tušíme, že na realizaci nebudou peníze. Je proto škoda, že stát i kraj místo obnovy lužních lesů a opatření vedoucích k zadržování vody v krajině plánují raději tyto megalomanské projekty s mizivou návratností,“** shrnul místostarosta Kroměříže Vratislav Krejčíř. 

Po čase se opět dostává na povrch projekt vodního koridoru Dunaj-Odra-Labe. Kanál, který by naprosto zdevastoval naši krajinu, má však za sebou velkou řadu lobbistů. Piráti upřednostňují investici do vysokorychlostních železnic než do vodního kanálu. **„Bojíme se, že schválením Baťova kanálu dáváme de-facto zelenou vodnímu koridoru DOL, proto jestli tento návrh zastupitelé schválí, předložíme návrh připojit se k memorandu proti kanálu Dunaj-Odra-Labe,“** ukončil pirátský místostarosta.

---
