---
layout: post
category: CLANKY
title: 'REPORT: Lednové zastupitelstvo, dejme sbohem hale a bazénu?'
date: 2021-02-15
author: Petr Stoklasa
authorId: petr.stoklasa
image: assets/img/posts/bazen-kromeriz.jpg
tags: 
- petr-stoklasa
- vratislav-krejcir
- kromeriz
- zastupitelstvo
---

## **Můžeme se rozloučit s opravou bazénu nebo stavbou multifunkční haly v Kroměříži?**

**Šlo jen o pozemek?**

Při posledním zastupitelstvu 11.2.2021 prošel navzdory pirátskému nesouhlasu jeden důležitý bod a to směna pozemků. Jeden menší pozemek u zimního stadionu měníme za druhý u nádraží (ve vlastnictví města). Nejen, že město musí doplatit několik milionů za rozdíl v ceně. V ceně na kterou Piráti upozorňovali několikrát na jednání Rady města, ale také poté na Zastupitelstvu. Na nevýhodnou směnu upozorňoval na zastupitelstvu Vratislav Krejčíř. Návrh ale prošel 17:7. Opozice se hádá o 5 tisíc korun, že se město nechová jako dobrý hospodář, zde ale spekulativně uvedu, pod tlakem významného podnikatele, město směňuje pozemek pod cenou, která se  změnou územního plánu jen poroste.
Co jsme tím ale ztratili? Nejen peníze, ale příslib, že se nachystají projekty na opravu velmi žádaného bazénu a také nové multifunkční haly? Doufám, že se pletu.

**Bazénu zvoní umíráček**

Vypadá to, že ostatní projekty jsou odkládány a zbytečně zdržovány. Jednání s Plaveckými sporty se táhnou několik let, opravy bazénu neprobíhají a je opravdu v žalostném stavu. Naproti tomu do zimního stadionu se sype horem dolem, minulý rok proběhla oprava a rekonstrukce ledové plochy a chlazení v hodnotě 35 milionů korun, vzniká projekt za několik milionů atd. Plavecký bazén, hokejová hala, sportovní hala, fotbalový stadion jsou všechno budovy spravované jednou organizací a to SZMK. S celkem pěkným rozpočtem. Proč je nám vysvětlováno, že je technologie na bazéně ve špatném stavu, konstrukce se rozpadá, je jen otázkou kdy praskne vana bazénu a neřeší se to? Jednou to vše praskne a město nebude mít bazén. Klidně 3 roky. Jak město zabezpečí povinnou výuku plavání ve školách? Bude opravdu vozit děti do jiných měst?

**Který sport má v Kroměříži přednost?**

Proč upřednostňovat sportoviště které využívá několik tisíc lidí, před sportovištěm (tím teď myslím bazén) který slouží desetitisícům? Plavání je sport, který můžete provozovat v každém věku, notabene když máte zdravotní potíže s pohybovým aparátem, páteří atd. Odřízli bychom tím vlastně třeba 20 tisíc lidí od možností sportování v 2. největším městě Zlínského kraje. Město jako zřizovatel základních škol má povinnost zabezpečit povinnou výuku plavání pro děti, tu bude muset řešit i při rekonstrukci nebo výstavbě. Máme ale plán při krizovém scénáři? Očekáváme, že to bude stát několik milionů korun za převoz dětí na bazény jiných měst, nemluvě o stráveném čase.

**A co sportovní hala?**
Na jednání sportovní komise města bylo jasně deklarováno, že stavba multifunkční haly a oprava bazénu má prioritu. Bylo to rozhodnutím zastupitelstva odpískáno a shozeno ze stolu?
Jak jsem uvedl, stavba sportovní haly je jasně deklarována v programových prioritách současné koalice. Programové prohlášení je možná ještě důležitější dokument než koaliční smlouva, je zde jasně dané co koalice za 4 roky chce udělat.

Dle poslední [tiskové zprávy](https://www.mesto-kromeriz.cz/aktuality/tiskove-zpravy/mesto-ziska-pozemek-na-treninkovou-halu-zimniho-stadionu-vyuzije-ji-hlavne-mladez/){:target="_blank"} radnice, to ale vše vypadá tak, že se bude upřednostňovat stále hokejová hala před ostatními projekty.

Programové prohlášení dává jasně přednost multifunkční hale a opravám sportovišť, dá teda Rada města nebo Zastupitelstvo na svém příštím zasedání jasnou odpověď?
