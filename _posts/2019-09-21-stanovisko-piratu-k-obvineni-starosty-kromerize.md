---
layout: blog
category: CLANKY
title: 'Stanovisko Pirátů Kroměříž k obvinění starosty města ve věci Akcionářské dohody společnosti VaK'
date: 2019-09-21
author: Jaromír Horký
authorId: jaromir.horky
image: /assets/img/posts/stanovisko.png   
tags: 'zlinsky-kraj kromeriz radnice stanovisko'
---

Jako koaliční partneři cítíme povinnost se vyjádřit k této situaci, protože tento stav mnoho lidí zneklidňuje. V souladu s naší povolební strategií jsme proto připraveni svolat jednání koalice a danou situaci řešit.

Již před volbami jsme vydali své „Požadavky pro koaliční jednání a naše programové priority“, kde jsme požadovali po členech koalice jejich bezúhonnost (čistý trestní rejstřík). Celé toto usnesení bylo v rámci koaliční dohody všemi schváleno v poměru 16 PRO, 0 PROTI.

Pokud by situace dospěla až k obžalobě budeme požadovat, aby daná osoba nebyla ve výkonných funkcích obce, byť známe celé pozadí této kauzy. 

Celý případ „Akcionářské dohody“ byl všem znám již před volbami, kdy aktuální starosta vystoupil z hnutí ANO. Tato kauza byla součástí předvolebních politických bojů a také byla široce mediálně probírána. Akcionářská dohoda pomohla k tomu, aby voda, jako jeden z nejdůležitějších zdrojů, zůstala v majetku obcí a měst. Tato dohoda z minulého volebního období zabránila privatizaci VaKu, navzdory tlaku hnutí ANO, které proti této dohodě od počátku bojovalo a někteří jeho členové na tom měli osobní zájem. Piráti nemůžou dovolit, aby se tyto strategické a důležité zdroje dostaly do soukromých rukou spekulantů a celou „Akcionářskou dohodu“ podporují.

I na základě rozhodnutí Úřadu pro ochranu hospodářské soutěže víme, že radnice při uzavírání smluv nepochybila. Už kvůli znalosti tohoto případu, postupného nátlaku a kroků, je potřeba aby Piráti Kroměříž o to víc v tomto případě ctili presumpci neviny.

*„Věděli jsme, do čeho jdeme a jaký tlak po volbách hnutí ANO na jejich bývalého člena kvůli této dohodě vyvolá. Šli jsme do voleb věci měnit k lepšímu a mnoho z našeho programu bylo již splněno a jdeme dál. To se aktuální situací nemění, jsme však připraveni v případě, že dojde ke změně okolností v souladu s naší povolební strategií svolat koaliční jednání a danou situaci řešit,“ komentoval situaci pirátský místostarosta Vratislav Krejčíř.*

Vývoj celé situace budeme bedlivě sledovat a informovat vás o našich krocích. 

Piráti Kroměříž
 
Více se o této kauze se můžete dočíst [zde](https://www.mesto-kromeriz.cz/aktuality/tiskove-zpravy/policie-jiz-dele-nez-rok-proveruje-akcionarskou-dohodu-ve-vodarnach-bez-zaveru/
){:target="_blank"}

---
