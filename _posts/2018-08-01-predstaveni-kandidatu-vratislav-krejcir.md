---
layout: blog
category: CLANKY
title: 'Představení kandidátů pro komunální volby 2018 - Vratislav Krejčíř'
date: 2018-08-01T04:44:00.032Z
author: Vratislav Krejčíř
authorId: vratislav.krejcir
image: assets/img/posts/vratislav-krejcir-pk2m.jpg
tags: 'Kroměříž pirati radnice volby kandidatka lídr'
---

Je mi 36let a jsem celoživotní optimista, který se snaží svůj pozitivní přístup přenášet do všeho, co dělá, a předávat ho i lidem kolem sebe.

Můj profesní život se celou dobu točí kolem moderních technologií, které mě baví a tak nějak mě "pronásledují". V současné době jsem ředitel divize eMobility v jedné soukromé kroměřížské společnosti, která se snaží prostřednictvím rozvoje elektromobility v České republice přispět k lepšímu a čistšímu životnímu prostředí. 
V soukromí jsem tak trochu Jedi (hrdý otec) a spolu se svou ženou vychovávám 2 malé padavany (děti) ;-) 

Jsem rodilý Kroměřížák, který žil a pracoval v několika městech ČR. Kroměříž pro mě vždy byla tím jediným místem, kde jsem si dokázal představit žít. Proto chci udělat maximum pro to, aby naše město a jeho okolí bylo ještě lepším místem pro život, než bylo doteď. Proto jsem si řekl, že dostaneme Piráty na radnici, aby se zasadili o otevřený, transparentní a vřelý přístup vedení města vůči lidem, ať už to jsou voliči jakékoliv strany nebo uskupení. Vždy budeme stát za lidmi. Chceme žít ve městě, které je tu pro nás, reaguje na potřeby občanů a ne naopak.



