---
layout: post
category: CLANKY
title: 'Jaký byl říjen kroměřížských Pirátů?'
date: 2019-11-08
author: Jaromír Horký
authorId: jaromir.horky
image: posts/klima.jpg   
tags: 
- radnice
---

V dnešním krátkém souhrnu se vám pokusíme nastínit, jak vypadal měsíc říjen z pohledu kroměřížských pirátů, málo toho rozhodně nebylo!

Hanácké náměstí nedaleko centra Kroměříže ožilo díky workoutovému hřišti! Město zde vybudovalo workoutové hřiště, které doplnilo stávající dětské hřiště a hřiště na pétanque. „Workoutové hřiště rozvíjí silové dovednosti a obratnost. Lidé na něm mohou posilovat, protáhnout se či provozovat strečing, a tím formovat svou postavu a zvyšovat fyzickou kondici,“ uvedl pirátský místostarosta Vratislav Krejčíř.

Pirátům na radnici spolu s jejich koaličními partnery se podařilo získat dotaci na provoz městských jeslí. Mateřská škola Mánesova tak bude moci od ledna provozovat dětskou skupinu pro 12 dětí. V případě, že zájem poroste zvážíme navýšení stávající kapacity.

Za další úspěch s našimi koaličními partnery rozhodně považujeme práci na ozeleňování extravilanu. Budoucí výsadba zeleně na polních cestách, bude významně podporovat zadržování vody v krajině, ale zároveň zpřístupní krajinu občanům města.

Kancelář městského úřadu dostane novou spisovnu. „Město zakoupí budovu bývalé kotelny, která vyhovuje našim požadavkům. Byl jsem si tuto budovu osobně prohlédnout a jsem moc rád, že po dlouhém vyjednávání a chystání podařilo dohodu vyjednat,“ doplnil Vratislav Krejčíř. Město podle zákona musí ukládat dokumenty, avšak prostory aktuální spisovny ve sklepě bytového domu nejsou ideální, i proto se město rozhodlo investovat do budovy v lepším stavu.

Akcí roku, kterou jsme pro vás připravili s kroměřížškými Piráty se stal Klimaticon, čili odborná konference z oblasti životního prostředí. Akce nabídla široké pásmo přednášek zaměřených na dopad klimatických změn z pohledu jednotlivce i celé společnosti. Na akci přednášela například bývalá ředitelka České inspekce životního prostředí Evay Tylová, kompostář Martin Šmída, poslanec František Elfmark nebo také pirátský expert na oblast životního prostředí Jan Nezhyba. Na záznam z Klimaticonu se můžete podívat [zde](https://www.facebook.com/events/656174491557832/?active_tab=discussion){:target="_blank"}. a na fotky i z přlehlé recyklační dílny narazíte [tady](https://www.facebook.com/piratizlk/posts/2447276238819062){:target="_blank"}.

Jednou z našich programových priorit bylo veřejné projednávání projektů s občany města, ti se mohli 22. října seznámit a připomínkovat plán městské mobility. Tento plán se zabývá veškerými formami a způsoby dopravy ve městě od pěší dopravy přes MHD, automobilovou dopravu a parkování.

Během října proběhly také dvě zasedání Zastupitelstva, mezi hlavními body programu byly například dotace na provoz noclehárny, pověření ke kontrole nákupu tabletů pro Sociální služby města Kroměříže nebo podání ústavní žaloby, o ní si můžete přečíst více na profilu našeho [místostarosty](https://www.facebook.com/vratislav.krejcir.kromeriz/photos/a.360900351169949/487716245155025/?type=3&theater){:target="_blank"}.

Říjnového zasedání zastupitelstva se nemohl zúčastnit náš druhý zastupitel Petr Stoklasa, který svou odměnu daroval dobrovolným hasičům na nákup potřebného vybavení.

![Darování daru](https://kromeriz.pirati.cz/assets/img/posts/hasici.png)

28.října jsme si společně po celé republice připomněli výročí založení samostatného československého státu. Přejeme naší republice ať je ta druhá stovka prostá totalitních předělů a válek, naopak bohatá na svobodu, lidskost, odvahu a prosperitu. 

![Pokládání věnce](https://kromeriz.pirati.cz/assets/img/posts/kladeni__25.10.2019_4.jpg)

---
