---
layout: blog
category: CLANKY
title: 'Report z únorového Zastupitelstva od pirátského místostarosty'
date: 2020-02-21
author: Vratislav Krejčíř
authorId: vratislav.krejcir
image: /assets/img/posts/reportzezastupka.jpg
tags: 'zlinsky-kraj radnice batuv-kanal vratislav-krejcir zastupitelstvo'
---
Netušil jsem, že kvůli zastupitelstvu někdy urazíme s mým pirátským kolegou Petrem Stoklasou více než 550 km. Do termínu každoroční dovolené na horách padl i termín prvního zastupitelstva v tomto roce.  Naštěstí jezdíme do českých hor, tak to bylo na otočku.

Na zastupitelstvo jsme jeli s jasným úkolem, předem jsme oznámili, že nepodpoříme Memorandum o prodloužení Baťova kanálu do Olomouce. Někteří si myslí, že jsme takovou zprávu vydali až po jejich intervenci z tohoto týdne, ale my měli nachystanou tiskovou zprávu již 6. prosince 2019 ![Screenshot](https://kromeriz.pirati.cz/assets/img/posts/screenkanal.png)
, protože se původně tento bod měl projednávat na posledním zastupitelstvu roku 2019. O memorandu jsme věděli ale ještě mnohem dříve od našich pirátských kolegů z [Přerova](https://olomoucky.pirati.cz/tiskove-zpravy/8-zasedani-zastupitelstva-mesta-prerova-uspech-ale-i-mnoha-zklamani.html){:target="_blank"}.

K bodu memoranda jsem vystoupil na zastupitelstvu do rozpravy, jako několik dalších zastupitelů, kde jsem shrnul mé obavy o prameniště vody, které přiléhají ke korytu Moravy. Také jsem mluvil o problémech s udržováním vody v krajině, kdy toto prodloužení a i částečná výstavba kanálu D-O-L může vést k úplnému opaku. Nevěřím ani Krajskému úřadu a jeho Odboru životního prostředí, že bude jednat v zájmu obyvatel, tak jako se to stalo v několika dalších posudcích.

K memorandu byla většina příspěvků negativních a tak zvítězil v Kroměříži zdravý rozum a toto memorandum nebylo podpořeno. Jen kvůli tomuto bodu to za 8 hodin cesty stálo. :-)

Další zajímavým bodem zastupitelstva byl bod 2.8 - Prodej/převod chátrající budovy a pozemků na Hanáckém náměstí. Budova by měla sloužit jako sídlo pro NPÚ. Bude mu prodána za 4kč, NPÚ se zavazuje budovu do 10 let zrekonstruovat a využívat. Národní památkový ústav sídlí v současnosti v Kroměříži v budově zámku a také na Riegrově náměstí. Ze zámku musí odejít a při jednání s městem je zaujala možnost sídlit v této budově. Všichni víme, jak dopadla budova u Lidlu, kterou koupil místní podnikatel Kuropata. Do této budovy jsou nutné obrovské investice, je to cca 200 milionů Kč, protože tato budova vyžaduje kompletní rekonstrukci. Ve veřejném zájmu je nutno tuto budovu zrekonstruovat, město na tuto investici bohužel nemá, proto se město rozhodlo tuto budovu po 15 letech prodat. Prodat za 4 Kč, protože i město Kroměříž ji od státu získalo „bezúplatně“.

Zástupci NPÚ předložili svoji studii, nového sídla NPÚ a UOP pro Moravu a Slezsko v Kroměříži. Bude zde i Návštěvnické a informační centrum, archivy, depozitáře, knihovna, ale i restaurátorská dílna. Bude to centrum pro 4 kraje, kde bude pracovat cca 70 lidí a počítají pro začátek se 3-5 novými restaurátory. 

Prodej i přes některé návrhy opozice byl schválen, všichni kromě zastupitelů ANO, byli pro. Většina zastupitelů tento projekt vítá a věnování budovy nazpět státu je pro ně tou nejlepší cestou.

![NPÚ](https://kromeriz.pirati.cz/assets/img/posts/reportzezastupka.jpg)

Na konci zastupitelstva jsem předal předsedajícímu (starostovi) interpelaci na zastupitele Motyčku, tuto interpelaci zveřejníme v pondělí.

Hezký víkend všem. Piráti z Kroměříže
---
