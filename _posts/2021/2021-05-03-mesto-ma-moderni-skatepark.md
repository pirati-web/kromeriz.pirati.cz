---
layout: post
category: CLANKY
title: 'Město má moderní skatepark, širší a s více překážkami'
date: 2021-05-03
author: Vratislav Krejčíř
authorId: vratislav.krejcir
image: posts/kromeriz-skatepark.jpg
tags: 
- kromeriz
- skatepark

important: true
---

V areálu v Obvodové ulici je opět živo. Trvalo méně než jeden rok, než město obnovilo loni vyhořelý skatepark. Za zhruba tři miliony korun tak máme sportoviště, které snese srovnání s nejlepšími tuzemskými skateparky. Sestava asi deseti překážek vyhovuje skateboardistům, vyznavačům BMX kol, in line bruslařům i koloběžkářům. Z výsledku mám radost a jistě nejsem sám.

Příprava sportoviště je hezkým příkladem toho, že když spolu lidé mluví, mohou se podařit velké věci. Při prvním „nástřelu“ budoucí podoby skateparku byly překážky koncipován převážně tak, aby vyhovovaly in line bruslařům, na skateboardisty se tak trochu pozapomnělo. Proto jsem domluvil schůzku, které se zúčastnili zástupci všech dotčených sportů.

Oproti prvotnímu návrhu se nakonec dospělo k rozšíření plochy skateparku, k úpravě jejího povrchu, k úpravě překážek a také k doplnění areálu o nové překážky, zejména o oblíbenou U rampu. Jsem rád, že se podařilo nalézt řešení pro všechny sporty. Rád bych poděkoval každému, kdo se na této spolupráci podílel.

Vzniklo tak sportoviště, o které bude zájem i mimo Kroměříž. Které tak kromě toho, že umožní sportování místním lidem, a to včetně dětí a mládeže, přiláká do města také návštěvníky odjinud. V budoucnu chceme ve zvelebování sportovních areálů v Kroměříži pokračovat. Pro mě osobně je prioritou nový plavecký bazén, jak již ostatně víte z jednoho z předchozích článků.
