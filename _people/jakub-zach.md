---
uid: jakub.zach
name:     Jakub Zach  	# běžně používáné jméno
fullname: Ing. arch. Jakub Zach 	# jméno s tituly etc.
category:                   # kategorie: clenove
- clenove
- kandidat
img: people/jakub-zach.jpg   # 165 x 220
description: krajský zastupitel, architekt # kratký popis, max 160 znaků
mail:
- jakub.zach@pirati.cz
profiles:
  facebook: https://www.facebook.com/zachjakub
ordkandidat: 5
---

Ahoj, dobrý den. Je mi 34 let a jsem rodák z Kroměříže. Ačkoliv mě život zavál do různých koutů světa, stále se nejraději vracím do rodné Kroměříže. Živím se jako architekt, ale ve svém volném čase rád čtu, hraji squash, plavu a dále příležitostně fotím nebo bloguji o současné architektuře.

Jedno z poslání mé profese architekta je pracovat na zlepšení prostředí, ve kterém lidé žijí. Své zkušenosti z praxe, jako například jednání s úřady a institucemi, bych chtěl zúročit mimo jiné i ve prospěch rodného města v rámci práce v zastupitelstvu.

Kandiduji za Piráty, protože aktivně komunikují s občany a naslouchají jim. Jako jedna z mála (možná i jediná) stran celoročně pořádá komunitní akce a její členové se ve svém volném čase věnují dobrovolnické činnosti s cílem zlepšovat jejich/naše město. Chtěl bych se podílet na zjednodušení byrokracie na úřadech a zlepšit komunikaci radnice s občany. Rád bych pracoval na aktivnějším přístupu města v rámci sportovních, kulturních a vzdělávacích akcí ve městě a jeho blízkém okolí. To by vedlo ke zvýšení atraktivity města a kvality života v něm.
